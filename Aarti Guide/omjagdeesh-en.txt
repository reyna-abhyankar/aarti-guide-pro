om jagadeesh hare 
swami jai jagadeesh hare
bhakta janonke sankat
daas janonke sankat
kshan mein door kare ||1||

jo dhyawe phal paaye
dukh vinase mana ka
swami dukh vinase mana ka
sukh sampati ghar aake
kashta mite tanaka
om jagadeesh hare ||2||

maata pita tum mere 
sharan padun mein kiski
swami sharan padun mein kiski
tum bin aur na duja
prabhu bin aur na duji
aas karu mein kiski
om jagadeesh hare ||3||

tum puran paramatma 
tum antaryami
swami tum antaryami
paar brahma parameshwar
paar brahma parameshwar
tum sewak swami
om jagadeesh hare ||4||

tum karuna ke sagar
tum paalan karta
swami tum paalan karta
mein moorakh phalkami
mein sewak tum swami
kripa karo bhartra
om jagadeesh hare ||5||

vishay vikar mitao
paap haro deva
swami paap haro deva
shraddha bhakti chadhao
shraddha prem badhao
santan ki seva
om jagadeesh hare ||6||

tan man dhan hai tera
swami sab kuch hai tera
tera tujhko arpan
tera tujhko arpan
kya laage mera
om jagadeesh hare ||7||

deen bandhu dukh harita
thakur tum mere
swami rakshak tum mere
apne haath uthao
apne sharan bithao
dwaar khada mein tere
om jagadeesh hare ||8||

om jagadeesh hare
swami jai jagadeesh hare
bhakta janonke sankat
daas janonke sankat
kshan mein door kare ||9||